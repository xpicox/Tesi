%!TEX root = thesis.tex

Colgo l’occasione per ringraziare tutte le persone che nel corso di questi tre anni mi hanno dato molto, senza aspettarsi nulla in cambio.

Ringrazio i miei mentori Corral e Giga, da subito rivelatisi ``esempi da seguire'', che con tanta pazienza hanno dato risposta a tutte le mie domande e, giorno dopo giorno, hanno trasformato la mia curiosità per l’Informatica in una vera passione.

Ringrazio Frank per tutti i bei momenti trascorsi assieme durante il primo anno, fatto di poco studio e tanto divertimento: le serate universitarie, la stagione sciistica, gli eventi più disparati e le migliori bevute, avventure e disavventure che hanno fatto maturare una grande amicizia.

Ringrazio Colle, il ``ritrovato'' compagno di studi con cui ho condiviso buona parte del mio percorso universitario, per aver reso produttive, piacevoli ed entusiasmanti le tante ore di studio trascorse insieme e per essere sempre attento alle necessità degli altri.

Ringrazio Corral, Colle e Giga per essere veri amici, sempre presenti con una parola di conforto, una battuta o un consiglio, una stretta di mano o un abbraccio, una serata in compagnia o una nerdata.

Ringrazio, in ordine casuale, i membri dell’Associazione Cultura Informatica: Luca, Federico, Lorenzo, Marta, Alex, Darko e i già citati Corral, Giga e Colle, che rendono l’associazione un piacevole punto di ritrovo per lo studio, gli scambi culturali e i momenti conviviali.

Ringrazio i correlatori Dott. Nicola Gigante e Dott. Marco Peressotti per il contributo dato nella stesura della tesi ed il Prof. Marino Miculan per avermi permesso di lavorare su un progetto molto interessante. 

Infine ringrazio i miei genitori per avermi dato l’opportunità di raggiungere questo traguardo e tutti i familiari per avermi sempre sostenuto ed incoraggiato in questo percorso.